# BasiDiDati

Sistema per la gestione di noleggio di videocassette e DVD

Si vuole realizzare un sistema informativo per la gestione di una catena di centri di servizio per il noleggio delle videocassette e DVD, tenendo conto delle seguenti informazioni.

Ogni centro di servizio è identificato attraverso un codice numerico univoco; inoltre viene riportato l’indirizzo del centro, i contatti telefonici ed email, il nome di un responsabile.

Il sistema mantiene le informazioni relative a tutte le persone impiegate presso la catena. Per ciascun impiegato sono noti il codice fiscale, il nome, il titolo di studio ed un recapito. Gli impiegati possono essere spostati da un centro all’altro a seconda delle esigenze; si vuole pertanto tenere traccia di tutti gli intervalli di tempo in cui un impiegato ha prestato servizio presso un centro e della carica che ha rivestito in quel periodo (per esempio, cassiere o commesso).

Le informazioni sul personale sono gestite dai manager, che sono in grado di inserire nuovo personale nel sistema e di visualizzare report mensili ed annuali sulle ore lavorate e sui luoghi di lavoro. I turni di lavoro sono inseriti, su base mensile, sempre dai manager.

I film disponibili presso la catena sono identificati dal titolo e dal nome del regista; inoltre sono noti l’anno in cui il film è stato girato, l’elenco degli attori principali del film, il costo corrente di noleggio della videocassetta ed eventualmente i film disponibili presso la catena di cui il film in questione rappresenta la versione “remake”.

Per ogni film è nota la collocazione all’interno di ciascun centro di servizio. In particolare, sono noti il settore, la posizione all’interno del settore ed il numero di copie in cui il film è disponibile. Ciascun settore è identificato attraverso un codice numerico univoco all’interno del centro di servizi e dal codice del centro di servizio stesso. I film sono differenziati in classici e nuove uscite, ciascuna associata ad un costo di noleggio giornaliero differente.

I clienti della catena, al momento del noleggio, ricevono una tessera cliente. Per ciascun cliente devono essere mantenute tutte le informazioni anagrafiche e viene associato anche un numero arbitrario di indirizzi e di recapiti (telefono, email, cellulare) a cui possono essere contattati. Quando un cliente effettua un noleggio, viene registrata la data entro cui il film dovrà essere restituito. Il personale della catena può gestire l’anagrafica dei clienti e gestire gli ordini. Inoltre, può visualizzare in ogni momento, per ciascun centro di servizio, quali titoli sono associati ad un noleggio scaduto e quali sono i clienti che hanno effettuato tali noleggi.
